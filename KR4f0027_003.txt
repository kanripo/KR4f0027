# -*- mode: mandoku-view; -*-
#+TITLE: 愚菴小集,附録
#+DATE: 2015-08-25 00:29:12.993159
#+PROPERTY: ID KR4f0027
#+PROPERTY: BASEEDITION WYG    
#+PROPERTY: JUAN 卷三
<pb:KR4f0027_WYG_003-1a>¶
欽定四庫全書¶
　愚菴小集巻三¶
　　　　　　　　　　　　　吳江朱鶴齡撰¶
　七言古¶
　　空城雀¶
青雀飛青林下上聲唧唧夕乳空井中朝貪野田粒不¶
羡玉山禾何來網羅逼豈意烈飈舉戰血淋城隅道逢¶
新鬼哭繞樹驚相呼空倉絶飲啄毛衣日麄疎嗟乎生¶
<pb:KR4f0027_WYG_003-1b>¶
靈滿城尚枯骨况爾啁嘈安所息不見齊雲樓下火燒¶
天紇干凍雀飛無翼¶
　(孝章曰意調悲/激不盡欷歔)¶
　　寶劒行¶
寒芒銳銳蒼龍精吐景流商寶氣横光淬鸊鵜照秋水¶
縧懸䍡&KR1913;連星文夜中風雨時飛去匣内蛟龍殷(上/)作¶
聲君不見赤堇開若耶涸歐冶鑄來天工錯又不見楚¶
山雄吳水雌至精不隔㑹有期神異千年出非偶紫氣¶
<pb:KR4f0027_WYG_003-2a>¶
雖沈猶旁斗時來得佩君子身老狐潜形木魅走嗚呼¶
此物不用彈侯門侯門仁義非純真亦毋借與斬佞臣¶
佞臣&KR0008;濡噴血腥一朝提向白帝子辟易萬里黄沙清¶
我歌寶劒神激烈霜鍔雪花今不滅用之失所同鉛刀¶
世人空自侮神物風胡不可期明晦自有宐君看繞指¶
風塵日何若潜光古獄時¶
　(長發曰命意髙迥元振/樂天而外罕有其匹)¶
　　臨江王節士歌¶
<pb:KR4f0027_WYG_003-2b>¶
黒雲崩奔海氣惡霜風萬里勁鵰鶚萇𢎞血色照髙楓¶
易水濤聲走枯籜節士感此神慨慷起拔雄劒擊大荒¶
苔生繡澀非無意一朝掣電揮寒鋩斬鯨鯢跨溟渤紫¶
髯一張蝟毛磔履腸渉血憤始平夜夜天街看太白¶
　(無殊曰力摹古/調是樂府本色)¶
　　精衛詞¶
移山驅石未足竒精衛乃欲填天池朝發發鳩暮滄海¶
口銜木石雲中飛飛來咯咯作人語只為當年死水渚¶
<pb:KR4f0027_WYG_003-3a>¶
大造何為産不平海水萬里摇空青鞭撻日月無出沒¶
蹴翻蓬島如瓶瓴精誠自能開浩劫仡仡力與天吳争¶
西山草木㑹有窮怨氣往來終不歇天地沈㝠滄海枯¶
帝女之靈乃可絕¶
　　野田行¶
衰草貛貕掃行跡野燒連雲古田黒田中丘壠日夕多¶
蒿露朝朝泣新碧富貴難争白骨春塜邊松柏辨何人¶
今日耕犁斸斷瓦玉臺當年梳墮馬¶
<pb:KR4f0027_WYG_003-3b>¶
　(介白曰語簡情/悲唐人妙境)¶
　　山中早行訪葉天寥先生不遇悵然有懷¶
崖空木落風修修宿雲羣起巖際流寒榛野雀呼不休¶
樵徑無人草露稠行盡崗頭叢桂幽莎亭棐几横髙秋¶
美人不在空夷猶颯沓空庭響長楸雜花嫣然明廢丘¶
兹來誰與銷離憂百年心事同沙鷗五湖浩蕩何所投¶
恨不從公汗漫遊青鞵賣藥南山頭他日相期杜若洲¶
浩歌一曲烟花愁¶
<pb:KR4f0027_WYG_003-4a>¶
　(笻在曰流宕俊逸/柏梁體以此為佳)¶
　　對酒歌¶
人生哀樂日異態所以志士多悲歌况我一身備坎𡒄¶
萬事零落隨秋莎昨夜商風戰黄葉幾人黒頭驚白雪¶
葵扇桃笙安可常榮華旦夕成彫歇古今茫茫一俯仰¶
池臺春草年年長玉燕誰憐漢后釵金盤頓去仙人掌¶
悲來貰酒黄公壚上聲促節歌吳歈骨古恥與百人㑹¶
氣髙不踏五侯廬且送懷抱何區區松花飯竹葉醅一¶
<pb:KR4f0027_WYG_003-4b>¶
口吹飛刼後灰崑崙銅柱可倒摧楚漢戰争安在哉海¶
天愁雲萬里來長生木瓢為君催如何局促生心哀¶
　(安節曰音節豪邁有/爽氣其源出于太白)¶
　　酬方爾止見懷兼送之金陵省侍¶
昔年偕子瓦官宿風雨寒燈嘆聲續漢家火井誰更窺¶
葛嶺堂前散樺燭荒臺含淚數歸鴉廢苑臨風弔平緑¶
余感秋菰歸故園子隨氷泮出國門何地登樓堪作賦¶
蘇臺空望㶚陵雲須臾鐵甲彌吳市共道花源在江渚¶
<pb:KR4f0027_WYG_003-5a>¶
輕舠汎汎荻溪深瞥眼逢君驚且喜多君朂我青琅玕¶
蒲塘拭淚起長嘆世事正疑峰九靣人間難盡磴千盤¶
永嘉僑客本無家笠澤春風十畆賒豈意下江兵忽起¶
庾村謝墅徧悲笳子念髙堂理須去霜籜千林照歸袂¶
道上猶聞建業鐘雲中不辨景陽樹桃葉桃根且莫歌¶
薜蘿應訪舊巖阿南國香銷白日暮北山芝長丹霞多¶
他時重憶吳淞月吾將與子同漁蓑¶
　(弱翁曰纒綿婉麗序次有倫/在唐人中為劉夢得一𣲖)¶
<pb:KR4f0027_WYG_003-5b>¶
　　訪顧樵水¶
空城來往但榛礫惻惻寒螿啼路側徙藥尋君立板橋¶
野葛覆垣改行跡池邊瘦草不勝霜林外閒花似相識¶
吾歌子謡悲復悲疎雨深烟織空夕¶
　　贈陸鳳華(聞陸有却金之/事作此贈之)¶
故人獨子青松枝顦顇江頭歌式㣲破椽止許安鄴架¶
一生不觧食熊肥江河逆上老蛟立草木無英朱鳯飢¶
每感緇塵染素練曽聞杜老辭褥段欽子髙風近古人¶
<pb:KR4f0027_WYG_003-6a>¶
澗底粼粼青石見吾願崑岡蹋倒海塵飛勿生緑玉與¶
明珠珠玉能令生命賤采之失却千金軀不如登讓山¶
汲廉水東郭蕭條躡芒履危機不中飛流矢¶
　(介白曰語有關係髙岸/㟢嶔全得少陵氣骨)¶
　　夢桃源¶
漁舟一出迷去津靈蹟常韜萬古春夾㟁桃花復何有¶
至今空說武陵人武陵桃花隔深碧春山夢回忽如覿¶
落英潭島正紛紛桑竹千村盡烟客雲林不辨春與秋¶
<pb:KR4f0027_WYG_003-6b>¶
瑶草丰茸滿香陌時陳爼豆非人間望見衣冠多古色¶
野老相逢無白頭飢向松根斸芝术巖徑千盤花轉迷¶
碧流深淺無人知石上烟霞還拂枕洞中雲露不沾衣¶
靈境恍惚那能駐覺來猶見仙源樹蜃樓幻轉不須臾¶
世間誰得避秦處是仙是隠不須驚夢裏相尋身亦輕¶
　(茂倫曰秀麗綿芊興懷隠約/可與摩詰桃源行相伯仲)¶
　　楊白花¶
楊白花飛飛落何處髙樓千萬重宛轉從此去迢遥逺¶
<pb:KR4f0027_WYG_003-7a>¶
道歸無期願得日夜南風吹吹著楊花入懷抱妾顔長¶
比陵苕好¶
　(安節曰只末二語巳/極纒綿勝人多多許)¶
　　潘江如遊閩過别託訪何𤣥子葉敬甫諸公事蹟¶
北風獵獵寒流澌黄塵黒霧吹人衣春日不出出亦瘦¶
空庭老樹號飢鴟君來過我何奔廹襆被因人將逺適¶
為君起歌行路難滿眼艨艟暗金㦸驊騮不得驂弇山¶
空效罷牛走塵陌君今東去經仙霞仙霞戰骨堆如麻¶
<pb:KR4f0027_WYG_003-7b>¶
千山落日依殘壘八郡空城噪晩鴉當年軼事恐磨滅¶
納肝斷腕堪咨嗟君去為我齎油素遺民覩記應無誤¶
碑版佚文尚可搜屠酤異士當一遇作賦登髙莫漫誇¶
酒酣須唱丁都䕶漲海茫茫鴻雁稀到時將及荔支肥¶
波濤翻覆非一狀待爾同釣滄江磯¶
　(介白曰七古之妙全在音節頓/挫此作兼有青蓮少陵之長)¶
　　楓江酒船歌贈余澹心¶
余子白晳烏衣郎楓江酒船琴瑟張搊筝美人坐两旁¶
<pb:KR4f0027_WYG_003-8a>¶
參横月落方浩倡痛飲不空金錯囊君才固空草明光¶
何為浪跡長滄浪誦君長句氣莫當少陵野老堪頡頏¶
誰同調者萊陽姜君今顧我浣花堂石蘭滿徑生清香¶
矯首咄唶望八荒髙歌㟁幘神洋洋黄公酒壚典鷫鸘¶
惜君去鷁飛方塘西湖曉黛施新粧夾岸官槐鼠耳黄¶
櫂歌中流樂未央髣髴洛浦貽明璫為君作歌睂色揚¶
楓江酒船酒難量歸時無及雁南翔重來就我彈清商¶
　(無殊曰風流駘宕想見/李青蓮遊郎官湖時)¶
<pb:KR4f0027_WYG_003-8b>¶
　　茂倫席上晤胡彦逺丘季貞姚仙期漫賦¶
人情似秋雲俄頃異好醜蘭艾同束薪文章棄芻狗感¶
歎中園葵妍華竟何有社燕春復秋變衰豈云久得䘮¶
理本齊何事營身後宜彼賢逹人揮金適拊缶顧侯磊¶
落多古情襟期每為髙士傾座中三子湖海英剪韭擊¶
鮮樂事并觥船初泛箬下清瞠目直視無公卿滄浪逸¶
興浮軒楹起視髙樹明星横搔頭浩歌棲鶻驚天運物¶
情巳如此紆金饌玉徒營營今我不飲將何成¶
<pb:KR4f0027_WYG_003-9a>¶
　(介白曰興㑹甚髙豪/宕激越樂府遺音)¶
　　張公藥囊歌¶
張公藥囊手提攜不入吳市貪山棲淳氣堪編孝友傳¶
道風恒與烟霞期南州髙士人共棄惟君往來慰顦顇¶
今雨交態安足論寒山白雲照明義我亦病叟違世情¶
書籖藥褁愁零丁㑹當結侣&KR2671;村北燃松摘薤盃同傾¶
　(安節曰語不必多意味/巳足有岑參李頎之風)¶
　　苦寒行¶
<pb:KR4f0027_WYG_003-9b>¶
頊帝寒威何酷烈東南地維迸將裂太湖堅氷百丈深¶
魚龍潜竄重隂穴千村惟見凍凝雲萬頃不聞濤噴雪¶
西風日吼天地昏估客漁翁往來絕瘦日隠見無晶輝¶
鍾山燭龍光欲歇雖然陽氣終回旋可忍罷民重酸切¶
官稅榜笞髓巳枯天行嚴凛骨還折時聞艇子陷氷圍¶
絶炊隕命黿鼉窟兼之茆屋僵赤膚妻兒號寒忍嗚咽¶
嗟乎彼蒼何夢夢水旱頻仍不堪說復見殺氣東南行¶
災沴荆吳恐仍結君不見千户封五陵俠軟裘快馬出¶
<pb:KR4f0027_WYG_003-10a>¶
京闕誰信無衣呌寒月¶
　(宗定九曰語出沈痛能感愴/人樂天秦中吟之流亞也)¶
　　山石次昌黎韻¶
山石歴亂凌翠㣲楓杉十里蜻蜓飛百道細泉流木末¶
黄梅雨過楊梅肥入寺不聞聲剥啄花龕半揜人來稀¶
老僧睡起偏袒坐飯我青精𠑽我飢須㬰策杖出平莽¶
半山鐘磬聞禪扉丹梯徑斷樵牧絶秪見嵌竇烟雲霏¶
巨石蟠拏立猛獸翠屏却畧如長圍縁源萬轉興未極¶
<pb:KR4f0027_WYG_003-10b>¶
松花拂拂沾人衣此中仙靈真髣髴何用刺促隨馬鞿¶
願得息機混蟲鳥攜家采藥長不歸¶
　　送潘次耕北遊¶
崑崙木禾天下無當其未發同枯株潘生嶄嶄露頭角¶
何異瓊蘂方敷腴哲昆文章嘆零落頼子収拾灰燼餘¶
十載悽凉歌隔谷至今神色慘未舒髙氣巳足空九縣¶
健筆更欲凌三都新詩起予奪老眼羽翮絢練珠璣鋪¶
今來别我適逺道擔簦直走無所須齊魯燕趙多竒士¶
<pb:KR4f0027_WYG_003-11a>¶
子去豈憂吾道孤鹿城顧子(寜/人)久作客為我傳訊今何¶
如¶
　(安節曰昔人謂謝朓詩工于發端/此作發端絶妙以後亦磊落有氣)¶
　　姑蘇臺感懷¶
荒臺碧血秋光老西施行處寒煙遶戰壘年年換緑苔¶
白雲不散吳宫草西山月影弔麋踪錦㠶涇外濤聲小¶
花落烏啼黯斷魂越臺榛蔓共黄昏興亡長恨何時盡¶
霜葉飛飛帶淚痕¶
<pb:KR4f0027_WYG_003-11b>¶
　　梁溪歌贈吳伯成明府(有序/)¶
　錫山古邑梅里遺墟為南北之要津實往來之綰轂¶
　地饒陸海連吳㑹以稱雄才聚清華鬱岡巒而起秀¶
　幅&KR0695;式廓多鄰鼃黽之郷災沴頻仍屢遘波濤之阨¶
　沃壤幾為彫瘵人文漸巳榛蕪兹遇伯成吳公嵇山¶
　挺秀劇邑分符翦江國之雲霞織成錦段入鄧林之¶
　根節試厥硎鋩清映氷壺橐止胡威之絹惠零甘雨¶
　車隨好畤之烏九陌晴花候鳴絃而獻笑千村社鼔¶
<pb:KR4f0027_WYG_003-12a>¶
　迎墨綬以興耕賦額登而罰弛箠楚馴良恱而音變¶
　鴟鴞治最既優儒風斯振笙簧藝府鼔吹文園尋勝¶
　蹟于丹梯集諸生于白社憑林起棟即沼疏泉分魚¶
　鳥作三行列煙花為七覆既援枹而横筆陣亦摩壘¶
　而厲辭鋒五部湖前仙舟對櫂九龍山外落紙時飛¶
　斯又軼懷縣之風流追蘭亭之勝事矣不佞齡陋似¶
　太冲渴同司馬雲山在望一櫂猶阻于關津儛頌頻¶
　來百里自通乎河潤神往烏皮之几夢游嘉樹之林¶
<pb:KR4f0027_WYG_003-12b>¶
　兹者政登上考時值生申榮光動于北辰景曜逢乎¶
　南極躋公堂而獻壽早見豳風采輿誦以陳謡嘗聞¶
　古老爰申小詠敬播徳音乃為歌曰¶
維彼梁溪兮環江匯湖水滔天兮民為魚嗟彫敝兮誰¶
與蘇公之來兮濊澤敷弛威罰兮呴鰥媰感徳意兮争¶
輓輸犬不驚兮吏不呼揚文治兮禮耆儒捐亷橐兮慰¶
窮塗振風雅兮黜皇荂公之澤兮流具區介春酒兮傾¶
百壺願他年兮秉化樞惠我民兮長賜酺¶
<pb:KR4f0027_WYG_003-13a>¶
　　重過四雨閣有感(有序/)¶
　王荆公稱梨花一枝春帶雨珠簾暮卷西山雨院落¶
　深沉杏花雨桃花亂落如紅雨皆警句嘉隆間周文¶
　學公瑕以四雨榜其閣一時文士多讌集于此三十¶
　年前余嘗舘其地¶
嵗久不到闔閭城重來舊舘門䦨更鄰翁為引蓬蒿徑¶
古樹猶喧鳥雀聲百年以前公瑕宅竹林魚沼紛遊屐¶
桃花梨花爛漫開閣中屢見鋪瑶席篆隷早師待詔公¶
<pb:KR4f0027_WYG_003-13b>¶
豐碑大碣求絡繹余昔館此勝蹟遥景物尚未全蕭條¶
同舍黄翁善章草清宵得句時相挑(黄翁元國嘗有句/云月來天地皆成)¶
(水雨過煙雲總/是山人多稱之)月采照池流綺練花容臨榻勝妖嬈四¶
十年來時屢變春燕秋鴻不相見歩屧重來百感生野¶
莧青青為誰蒨斷橋缺板草侵鞵卧柳生枝蟬聒院閣¶
敧無復榜高懸蛛網蟲絲撲人靣吾生已見升與沉何¶
論當年盛文讌嗚呼世間萬事如轉蓬清賞勝遊君莫¶
羡兎葵燕麥昔繁華梓澤平泉今甫竁(音釧穿土葬也/甫竁見周禮)¶
<pb:KR4f0027_WYG_003-14a>¶
池臺若可鎮長存玉兎金烏足不奔¶
　(汪周士曰聲情嗚/咽如聞雍門之泣)¶
　　湖翻行(庚戌六月/十二日)¶
太湖西來天目源七十二溪波濤奔震蕩有時溢原野¶
未聞浩瀚迷乾坤五月稻秧齊插蒔三旬霖雨水澎濞¶
方憂漏天移澤國忽駭狂瀾卷平地颶風猛發神鬼愁¶
火龍擲火驅潮頭漂砂礐石失垠岸發屋㧞樹蟠蛟虯¶
聲如列缺鬭霹靂勢如共工傾不周乗陵城郭墖欲倒¶
<pb:KR4f0027_WYG_003-14b>¶
千廬萬竈皆洪流巨浪翻騰高屋過大魚撥刺平衢游¶
更憐人畜死無數浮轊塞港漂難求百嵗老翁驚歎久¶
此災邑志從未有乗船入市何足云地軸翻天浸星斗¶
我時惶遽無竄逃急上髙樓守簍籔竟日魚釡無炊煙¶
澆愁何處沽村酒變不虛生豈偶然撫時感事心欲嘔¶
盛朝蠲賑猶未遑長吏敲搒肯停否欲訴真宰天茫茫¶
九關虎豹狰獰守吁嗟蒼生爾奈何但見號咷走童叟¶
　　刈稻行(壬子/)¶
<pb:KR4f0027_WYG_003-15a>¶
老農腰鎌趁晴穫短禾滿把歎聲作今年雨暘頗失調¶
飛蝗雖過未為虐苗莖苖葉無損傷臭蟲潛生根底蠚¶
(臭蟲名負盤/見爾雅注)芒粒稀疏穗不垂禾根浥爛氣殊惡田家¶
無望囷粟登終嵗辛勤空錢(翦/)鎛兼之縣官急索租簿¶
吏登堂恣烏攫脫粟一飯抵玉炊敢希舂杵得精糳老¶
農切切陳哀辭問我何法充朝饑我聞此言再三歎由¶
來荒歉非一貫大無麥禾紀春秋其年無水亦無旱土¶
膏不發榖不成魯史特書關治亂三國孫吳亦有之沈¶
<pb:KR4f0027_WYG_003-15b>¶
約宋志文可按民生三代後性命全倚天天若不憐徒¶
顛連我曹槁餓不足道恐兆兵氣心焦然(明年果有/滇南之變)¶
　(吳慎思曰二詩皆紀時變真抑/揚哀怨之章當以陳之采風者)¶
　　寜都魏凝叔惠貽易堂諸子文集¶
文章氣節古一之立言豈是脩曼辭揚雄美新入文選¶
蕭統無識徒貽嗤唐宋以來文匠八門奥各出推導師¶
柳州躁進荆公執尚于大義無瑕疵皇初希直實巨手¶
崆峒南城老筆披荆川遵巖與熙甫沿泝均出歐曾規¶
<pb:KR4f0027_WYG_003-16a>¶
弇州才大一時傑此後作者誰能追西涯詩文敗娿匼¶
當時正論多詆諆奈何談者好軒輊一禰一祧任意為¶
未聞身名已瓦裂能立壇坫持旌麾易堂風節吾所畏¶
文筆賈勇相切劘翠㣲峰前魚鳥樂碧桃紅蕖爛漫姿¶
觀彼論撰頗英鷙起衰振靡實有期我亦永懷不朽業¶
志大力小空逶迤兩目眵昏足尚健欲向勺庭捧盤匜¶
安得插翅墮爾前黄縧青鞵白接㒿離經酌史無晨夕¶
同斸茯苓松下炊¶
<pb:KR4f0027_WYG_003-16b>¶
　　吳園次太守惠貽林蕙堂文集¶
徐陵玉臺尚俳儷文章流别日以興齊梁清麗賞杜老¶
萬古江湖四傑稱西崑創自玉溪子自比六博未足矜¶
楊劉刀筆矯永叔是後作者無精能今日文瀾逓流衍¶
麗則清聲筆誰蒨翡翠蘭苕容色鮮前有茂苑後陽羡¶
延陵筆底騰煙雲戛玉鏘金工獨擅省郎出牧官不卑¶
解組吳興作羈宦脫驂分宅古人風衣被寒士情無倦¶
朅來車馬駐荒郊白蘋清風猶拂面鴻章拱置几案間¶
<pb:KR4f0027_WYG_003-17a>¶
直當一字酬一絹願攜海南沈水香日供茂先青鐵硯¶
　　董如齋太史宅觀趙文敏百馬圗及仇實父蘭亭¶
　　　㑹真二手巻文太史墨蹟酣飲醉歌同沈香山作¶
太史好事賞鑒精閟閣藏弆皆藍瑛鑪香馥郁荈飲清¶
示我畵圗心眼明松雪王孫好畵馬神妙不在江都下¶
貎得賢王出獵圗毫素疑有神功寫錦襠繡㡌雙辮垂¶
萬蹄攢迸流星馳風鬉霧鬛盡騰躍意態變化如奔螭¶
僵禽斃獸十七八一箭射殺斑黄羆對此&KR0541;覺鼻生火¶
<pb:KR4f0027_WYG_003-17b>¶
想見意匠經營苦文采風流後邈然待詔文公踵其武¶
同時又有仇十洲人物畵苑稱最優蘭亭勝遊擅六代¶
㑹真香艶空千秋妙染一一見生靣况有待詔舒銀鈎¶
一臨河南筆力健一出小楷風神遒此皆盛世巨手筆¶
仙官恐遣六丁収君從何處得墨寶珍䕶應比璆與球¶
玩久巻圗三歎息暇日清娛難屢得日中踆烏足不停¶
海上神鼇頭欲側(時京師迤/東地屢震)吾來笑摘黄金花起汎瑶¶
尊蕩愁臆翰墨竒觀次第披此身如置華胥國酒行到¶
<pb:KR4f0027_WYG_003-18a>¶
君君莫辭醉鄉萬事無偪仄¶
　(王丹麓曰忼壯淋漓/運用斡旋具見手法)¶
　　贈海寜許酉山明府兼訊黄太冲¶
許夫子今儒英軔百里文治成廣筵列坐諸經横橋門¶
觀聽羅璜珩絲絃歌吹相和鳴舂容叩擊春風清豈徒¶
徳惠流歡聲仲淹牛溪述王道一時髙第皆公卿鵞湖¶
白鹿開講院剖析聖義晨星明至今正學不墜地恃有¶
巨手能支撐考亭象山宗㫖合虛實二敎理兩行奈何¶
<pb:KR4f0027_WYG_003-18b>¶
後人判塗畛袒分左右紛呶争文成立說救章句虛無¶
豈與竺乾并俗學肆口恣掊擊無異同室分旗鎗我欲¶
融釋歸大冶一銷文壘與墨兵所恨身賤才力薄徒抱¶
遺書守柴荆公今講壇臨浙水務使學者開羣盲兩家¶
鬬諍果何益貴出衷論持權衡若晤姚江黄處士為言¶
嚮學有朱生¶
　¶
　愚菴小集巻三¶
